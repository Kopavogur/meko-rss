<rss xmlns:media="http://search.yahoo.com/mrss/" version="2.0">
  <channel>
    <title>Kópavogur Cultural Highlights</title>
    <link>https://menning.kopavogur.is/</link>
    <description>Latest posts and upcoming events from Menning Kópavogs.</description>
    <category>Culture</category>
    <docs>http://www.rssboard.org/rss-specification</docs>
    <generator>python-feedgen</generator>
    <language>is</language>
    <lastBuildDate>Mon, 27 Oct 2025 14:39:10 +0000</lastBuildDate>
    <ttl>60</ttl>
    <item>
      <title>Fullt út úr dyrum hjá Bergrúnu Írisi</title>
      <link>https://menning.kopavogur.is/2025/10/13/fullt-ut-ur-dyrum-hja-bergrunu-irisi/</link>
      <description>Teiknismiðjan Glæðum sögurnar lífi undir handleiðslu Begrúnar Írisar Sævarsdóttur mynd- og rithöfundar var haldin í Bókasafni Kópavogs síðastliðinn laugardag.  Myndlýsingar eiga greinilega upp á pallborðið hjá yngri kynslóðinni því fullt var út úr dyrum hjá Bergrúnu og starfsfólk bókasafnins þurfti stöðugt að tína til fleiri stóla og teikniblöð. Margir stórkostlegir karakterar rötuðu á blað hjá ungu teiknurunum.Fjölskyldustundir á laugardögum eru notalegar samverustundir, gjarnan smiðjur, sem fara fram í menningarhúsunum í Kópavogi og eru styrktar af menningar- og mannlífsnefnd. 

Næstkomandi laugardag 18. október verður fjölskyldustundin haldin á Lindasafni og mun þá boðið upp á að vefa litríka litla skúlptúra sem kenndir eru við Ojos de Dios, eða augu guðs. 

Einnig styttist í vetrarfrí dagana 27.-28. október og verður þá einkar vegleg dagskrá í menningarhúsunum. Hægt verður að föndra eldfjöll, nornir, sjálflýsandi kjaftagelgjur og fuglagrímur svo fátt eitt sé nefnt. Unglingarnir gleymast ekki og geta komið í mangateiknismiðju fyrir 12 ára og eldri. Dagskráin í heild sinni er aðgengileg hér.</description>
      <guid isPermaLink="false">https://menning.kopavogur.is/?p=30777</guid>
      <category>news</category>
      <enclosure url="https://menning.kopavogur.is/wp-content/uploads/2025/10/Bergrun-Iris-teiknismidja-1.jpg" length="0" type="image/jpeg" />
      <pubDate>Mon, 13 Oct 2025 15:39:03 +0000</pubDate>
      <media:content url="https://menning.kopavogur.is/wp-content/uploads/2024/01/Prjonandi-hendur-med-raudar-neglur-scaled.jpeg" medium="image" type="image/jpeg" />
    </item>
    <item>
      <title>Myndlist og náttúra 4. fasi</title>
      <link>https://menning.kopavogur.is/2025/10/14/myndlist-og-nattura-4-fasi/</link>
      <description>Gerðarsafn og Náttúrufræðistofa Kópavogs hlutu öndvegisstyrk frá Safnasjóði til að vinna verkefnið Myndlist og náttúra. Í haust vinna söfnin að fjórða fasa verkefnisins með þriðja bekk í grunnskólum Kópavogs undir heitinu Skúlptúrgarður barnanna.

Náttúran er sannarlega magnaður myndhöggvari. Í vetur ætlum við að skoða hvernig náttúruöflin móta landið og skoða þrívíð verk eftir Gerði Helgadóttur í því samhengi. Börnin setja sig í spor jökuls sem býr til dali eða eldfjalls sem gýs og skapar nýtt land og búa til landslagsskúlptúr úr gipsi sem þau taka með heim.</description>
      <guid isPermaLink="false">https://menning.kopavogur.is/?p=30798</guid>
      <category>news</category>
      <enclosure url="https://menning.kopavogur.is/wp-content/uploads/2025/10/20251008_104726.jpg" length="0" type="image/jpeg" />
      <pubDate>Tue, 14 Oct 2025 10:57:52 +0000</pubDate>
      <media:content url="https://menning.kopavogur.is/wp-content/uploads/2025/09/Mangateiknismidja-12.jpg" medium="image" type="image/jpeg" />
    </item>
    <item>
      <title>Glæný viðbygging við Náttúrufræðistofu og Bókasafn Kópavogs</title>
      <link>https://menning.kopavogur.is/2025/10/15/glaeny-vidbygging-vid-natturufraedistofu-og-bokasafn-kopavogs/</link>
      <description>Á dögunum opnaði glæný viðbygging við Bókasafn Kópavogs og Náttúrufræðistofu Kópavogs. Byggingin er nýstárleg, skortir reyndar alfarið veggi og þak, enda ætluð fyrir fiðraða gesti.

Margir eplakjarnar falla til á vikulegum Get together hittingum þar sem hælisleitendur og flóttafólk eru sérstaklega boðin velkomin í samstarfi við GETU hjálparsamtök. Til að styðja við hringrásarhagkerfið og fá fleiri fuglagesti á söfnin hafa bókasafnið og Náttúrufræðistofa opnað sérstakt rými fyrir fljúgandi gesti. Börnin úr Get together geta þá farið með afganga af eplunum sínum út og gefið smáfuglunum gott í gogginn.

,,Við erum mjög ánægð að geta gert eitthvað fyrir minnstu gestina okkar, smáfuglana. Á bókasafninu eru til heilmargar bækur um fugla; skáldsögur, ævintýri, ljóðabækur jafnt sem fræðibækur, sem fjölskyldur geta notið þess að lesa saman og kynnst þannig betur þessum heillandi dýrum,“ segir Eyrún Ósk Jónsdóttir, verkefnastjóri fræðslu og viðburða á bókasafninu.

Það voru vaskir og útsjónarsamir starfsmenn menningarhúsana sem hönnuðu nýja rýmið.  

,,Það er gaman að geta nýtt góða afganga fyrir fuglana sem annars fara kannski bara í urðun,“ segir Hlynur Steinsson líffræðingur á Náttúrufræðistofu Kópavogs. „Margt af því sem að okkur finnst sjálfum vera rusl getur verið hágæða fuglafóður. Sumir spörfuglar reiða sig á matargjafir frá mennskum samborgurum sínum yfir köldustu mánuði ársins.“

Helstu fuglar sem sækja í garða á höfuðborgarsvæðinu eru skógarþrestir, svartþrestir, starar og auðnutittlingar. Sjaldséðari gestir eru svo krossnefur og silkitoppa.

Það eru nokkur atriði sem er ágætt að hafa í huga við fuglafóðrun

Það getur verið gott að vera bara með einn dall eða skál í eldhúsinu sem að maður safnar ætilegum bitum og afgöngum. Síðan tæmir maður bara úr dallinum úti í garði þegar hann fyllist. Flest öllu má safna og gefa fuglum. Það eina sem þarf að passa er að það sé ekki of salt, ekki of myglað og ekki avókadó. Dæmi um afganga sem er gott að safna eru:

Epli

Hafragrautur

Brauðbitar og mylsna (fjölkorna brauð er best)

Hrísgrjón

Feiti og tólg

Rúsínur

Einnig er gott að huga að sjálfum fóðurstaðnum. Best er að gefa á lítinn pall, hús eða stauk sem er uppi í tré þar sem kettir ná ekki auðveldlega til fuglanna.

Smáfuglar eru svo líklegri til að heimsækja garða þar sem eru runnar og tré. Þrestir sækja auðvitað sérstaklega í reynitré á haustin. Auðnutittlingar borða mikið af birkifræjum á haustin og vorin. Laufhrúgur hafa að geyma mikið af skordýrum og öðrum hryggleysingjum sem fuglum þykir hið mesta hnossgæti. Villtir garðar eru oftast góðir fuglagarðar.</description>
      <guid isPermaLink="false">https://menning.kopavogur.is/?p=30825</guid>
      <category>news</category>
      <enclosure url="https://menning.kopavogur.is/wp-content/uploads/2025/10/Vidbygging-bokasafn-og-natturufraedistofa-.jpg" length="0" type="image/jpeg" />
      <pubDate>Wed, 15 Oct 2025 13:27:59 +0000</pubDate>
      <media:content url="https://menning.kopavogur.is/wp-content/uploads/2025/10/Kjaftagelgja-lusifer.jpg" medium="image" type="image/jpeg" />
    </item>
    <item>
      <title>Leikfélag Kópavogs sýnir Herbergi 213</title>
      <link>https://menning.kopavogur.is/2025/10/16/leikfelag-kopavogs-synir-herbergi-213/</link>
      <description>Herbergi 213 er leikstýrt af Sigrúnu Tryggvadóttur og verður frumsýnt 25.október.

Verkið er eftir Jökul Kakobsson og var fyrst frumsýnt í Þjóðleikhúsinu 1974. Herbergi 213 fjallar um Albert sem kemur til að ganga frá heildarskipulagi í bæ úti á landi. Hann kemur á heimili Péturs, látins skólafélaga síns. Konurnar á heimilinu taka vel á móti honum. Líf færist í húsið, en ekki er allt sem sýnist.

„Það eru 50 ár síðan Herbergi 213 eftir Jökul Jakobsson var sett upp í Þjóðleikhúsinu og áhugavert fyrir okkar kynslóð að sjá hvernig skrifað var fyrir konur á leiksviði árið 1974. En þetta er eitt af fyrstu verkum á íslensku leiksviði sem skrifað var fyrir konur. Í ár eru 50 ár frá því að kvennafrídagurinn var og því vel viðeigandi að setja upp íslenskt verk með konur í aðalhlutverki og spegla 50 ára gamalt verk við nútímann. Æfingar hófust í vor á samlestri verksins og vali á leikurum og hófust svo æfingar nú í september. Æfingarnar hafa gengið vel og litríkar persónur verksins hafa tekið á sig mynd ásamt leikmynd sem minnir á þann tíma sem verkið var skrifað“. Segir Anna Margrét hjá leikfélagi Kópavogs. 

Það sem er spennandi við þetta verk er að nálgunin getur verið mjög ólík. Er þetta sakamálaleikrit, sálfræðidrama, gamanleikrit? Á æfingatímanum var oft rætt um að það væri gaman að setja það aftur upp með allt annarri nálgun.Í leikdómi frá 1974 í Þjóðviljanum segir um verkið „Ég held að Jökull hafi aldrei skrifað fyndnara leikrit“ og því ættu áhorfendur að eiga von á góðri skemmtun með þessum litríku persónum sem eru í verkinu. Bætir hún og brosir. 

Sýningar verða í október og nóvember. Sjá sýningadaga inn á Tix eða með því að smella á hlekkinn hér fyrir neðan 

Herbergi 213 | Tix</description>
      <guid isPermaLink="false">https://menning.kopavogur.is/?p=30747</guid>
      <category>news</category>
      <enclosure url="https://menning.kopavogur.is/wp-content/uploads/2025/10/be726b75-cea6-4444-a321-1a12379f209a.jpg" length="0" type="image/jpeg" />
      <pubDate>Thu, 16 Oct 2025 19:24:32 +0000</pubDate>
      <media:content url="https://menning.kopavogur.is/wp-content/uploads/2025/10/grimusmidja.jpg" medium="image" type="image/jpeg" />
    </item>
    <item>
      <title>Líf og fjör í vetrarfríi</title>
      <link>https://menning.kopavogur.is/2025/10/17/lif-og-fjor-i-vetrarfrii/</link>
      <description>Það verður líf og fjör allt vetrarfríið í menningarhúsunum í Kópavogi þar sem boðið verður upp á veglega dagskrá fyrir börn á öllum aldri, en vetrarfríið fellur á dagana 27. og 28. október.

Bókasafn Kópavogs, Gerðarsafn og Náttúrufræðistofa bjóða í fjölbreyttar smiðjur báða dagana fyrir yngra og miðstig. Á Náttúrufræðistofu verður fræðsla um hina ófrýnilegu fiska kjaftagelgjur sem lýsa upp undirdjúpin með lífljómun og svo búa börnin til sínar eigin sjálflýsandi kjaftagelgjur úr origami. Á Gerðarsafni verða búin til gjósandi eldfjöll með ÞYKJÓ og á bókasafninu verður grímuföndur með fjöðrum og öllum heimsins litum sem svo verður hægt að mynda í myndakassa sem verður á svæðinu. Þetta og margt fleira í boði, en dagskrána í heild sinni má nálgast hér.

Fyrir unglingana verður sérstök dagskrá á bókasafninu, en þeim er boðið í mangateiknismiðju fyrir 12 ára og eldri auk þess að þau hafa tækifæri til að spjalla við rafíþróttaþjálfarann Patrek Gunnlaugsson. Foreldrar eru einnig velkomnir í spjallið og hvetjum við foreldra og börn til að mæta saman og spjalla við Patrek um tækifæri, hættur, vinsæla leiki og allt það sem brennur á fólki varðandi tölvuleikjanotkun. Nokkrar tölvur verða á svæðinu svo hægt verður að prófa einhverja leiki.</description>
      <guid isPermaLink="false">https://menning.kopavogur.is/?p=30830</guid>
      <category>news</category>
      <enclosure url="https://menning.kopavogur.is/wp-content/uploads/2025/10/DI6A3854.jpg" length="0" type="image/jpeg" />
      <pubDate>Fri, 17 Oct 2025 10:30:05 +0000</pubDate>
      <media:content url="https://menning.kopavogur.is/wp-content/uploads/2025/10/Hrekkjavokulistasmidja-KRG25.jpg" medium="image" type="image/jpeg" />
    </item>
    <item>
      <title>Staðarlistamaður Salarins árið 2025</title>
      <link>https://menning.kopavogur.is/2025/10/17/stadarlistamadur-salarins-arid-2025/</link>
      <description>Sóley Stefánsdóttir, tónskáld og lagahöfundur er staðarlistamaður Salarins árið 2025. 

Sóley Stefánsdóttir, tónskáld og lagahöfundur er staðarlistamaður Salarins árið 2025.

Sóley útskrifaðist af tónsmíðabraut Listaháskóla Íslands árið 2010 og hefur síðan þá gefið út fjölmargar plötur og verk sem hlotið hafa bæði verðlaun og viðurkenningar.  Árið 2022 var Sóley tilnefnd til Norrænu Tónlistarverðlaunanna og hlaut Íslensku tónlistarverðlaunin sama ár fyrir plötu sína Mother Melancholia. 

Síðustu fimmtán ár hefur Sóley ferðast nánast viðstöðulaust um heiminn til að flytja tónlist sína en hún kennir einnig tónsmíðar við Listaháskóla Íslands og Menntaskólann í tónlist.

50 ára afmæli kvennaverkfallsins

Nýtt verk frumflutt í Salnum þann 24. október

quean : kven : queen er nýtt verk úr smiðju tónlistarkonunnar Sóleyjar Stefánsdóttur og leikstjórans Samantha Shay og verður frumflutt á sviði Salarins þann 24. október, á 50 ára afmæli kvennaverkfallsins.

Í verkinu eru rannsakaðar ýmsar hliðar feminísmans, hið mjúka form kvenlíkamans, hávaða og einfaldleika, þögnina og flókið móðurlífið. 

Sóley og Samantha hafa lengi unnið saman í gegnum tónlist, kvikmyndir og dans og hefur samstarf þeirra síðustu ára litast meðal annars af brennandi áhuga þeirra á viðfangsefnum kvenna (vist-femínisma) og jarðarinnar og þær hliðstæður sem finna má í orðræðu um konur og jörðina.

Verkið er lifandi skúlptúr þar sem þemu femínisma og undirokunar sýna okkur hvernig valdníðandi kerfi heimsins tengjast hvort öðru innbyrðis. Verkið er á sama tíma óður til samstöðu kvenna. 

KAUPA MIÐA

Tónskáldaverkefni Salarins

Tónleikarnir eru liður í tónskáldaverkefni Salarins sem hefur undanfarin ár pantað nýja tónlist af tónskáldum úr ólíkum geirum. Árið 2021 frumflutti Strokkvartettinn Siggi fjóra nýja strengjakvartetta í Salnum og ári síðar, 2022, voru frumflutt fimm ný hljóðverk sem hverfast í kringum hljóðheim Kópavogs. Staðarlistamaðurinn árið 2023 var Davíð Þór Jónsson, píanóleikari, tónskáld og spunatónlistarmaður sem beindi sjónum að galdri augnabliksins og spunans í tónleikaþrennu sem teygði sig yfir nokkra mánuði.

Á síðasta ári voru fengin átta tónskáld úr ólíkum áttum til þess að semja tónverk fyrir barnakóra í Kópavogi sem frumflutt voru á 25 ára afmæli Salarins. Tónskáldaverkefni Salarins er styrkt af Lista- og menningarráði Kópavogs.

.</description>
      <guid isPermaLink="false">https://menning.kopavogur.is/?p=30841</guid>
      <category>news</category>
      <enclosure url="https://menning.kopavogur.is/wp-content/uploads/2025/10/Soley_Ektar2023_25042024_04.jpg" length="0" type="image/jpeg" />
      <pubDate>Fri, 17 Oct 2025 16:04:53 +0000</pubDate>
      <media:content url="https://menning.kopavogur.is/wp-content/uploads/2025/09/Bokasafnid-gegn-upplysingaoreidu-vidburdarmyndir8.jpg" medium="image" type="image/jpeg" />
    </item>
    <item>
      <title>Gjafakort Salarins</title>
      <link>https://menning.kopavogur.is/2025/10/22/gjafakort-salarins/</link>
      <description>Gefðu ógleymanlegar stundir í jólapakkann. Gefðu tilhlökkun!

Gjafakort Salarins koma í fallegrir öskju með upphæð að eigin vali og gildir á alla viðburði Salarins.

Komdu við í Salnum og græjaða jólagafirnar á einu bretti eða fáðu þær sendar beint inn um lúguna!

KAUPA GJAFAKORT</description>
      <guid isPermaLink="false">https://menning.kopavogur.is/?p=30889</guid>
      <category>news</category>
      <enclosure url="https://menning.kopavogur.is/wp-content/uploads/2025/10/gjafakort_banner_1440x615.jpg" length="0" type="image/jpeg" />
      <pubDate>Wed, 22 Oct 2025 13:06:37 +0000</pubDate>
      <media:content url="https://menning.kopavogur.is/wp-content/uploads/2025/01/broderi-scaled.jpg" medium="image" type="image/jpeg" />
    </item>
    <item>
      <title>Stafrænt bókasafnskort tengt greiðslugátt</title>
      <link>https://menning.kopavogur.is/2025/10/22/stafraent-bokasafnskort-tengt-greidslugatt/</link>
      <description>Lánþegum á Bókasafni Kópavogs stendur nú til boða að nota stafræn bókasafnskort til þess að greiða sektir og ljúka þannig uppgjöri við safnið án þess að mæta á svæðið.

Bókasafnskort hefur verið til í stafrænni útgáfu um nokkurt skeið en bætt hefur verið við rafrænni greiðslugátt sem unnin var í samstarfi Kópavogsbæjar og Wise. Lausnin er sú fyrsta sinnar tegundar meðal bókasafna á Íslandi.

Með þessari nýjung geta íbúar og aðrir lánþegar sótt bókasafnskortin í símann og notað þau til að kaupa eða endurnýja kort rafrænt, endurstillt pin-númer tengt aðgangi og greitt sektir sem fyrr segir. Stafræna kortið virkar eins og plastkortið og er borið undir skynjarann í sjálfsafgreiðsluvélum eða notað í afgreiðslu þegar við á.

Lísa Zachrison Valdimarsdóttir, forstöðumaður bókasafnsins, segir nýjungina byltingu í þjónustu við lánþega á bókasöfnum landsins og vonast til að hún geti verið fordæmi fyrir önnur bókasöfn. „Mikil ánægja hefur verið með greiðslugáttina hjá gestum safnsins og notkun á henni eykst stöðugt,“ bætir hún við.

Markmiðið með innleiðingu á rafrænni greiðslugátt er að einfalda enn frekar daglegan rekstur bókasafnsins enda nýtist þá tími starfsfólks betur í þjónustu og ráðgjöf til lánþega. Nú hafa um 12% lánþega sótt sér stafrænt bókasafnskort og fjölgar þeim jafnt og þétt sem nýta sér þann kost.

Stafræn bókasafnskort og rafræn greiðslugátt eru liður í stefnu Kópavogsbæjar um að efla stafræna þjónustu og einfalda þannig samskipti við íbúa. Fleiri stofnanir bæjarins munu bætast við undir forystu stafræns þróunarteymis á Skrifstofu umbóta og þróunar.

„Næst á dagskrá eru stafræn sundlaugakort, sem margir íbúar hafa óskað eftir. Umbætur í þjónustu við íbúa eru okkur hjartans mál og við viljum einfalda lífið þar sem hægt er. Með tilkomu tækninnar hefur starfsfólk líka tíma til þess að gera betur við þá íbúa sem þurfa leiðsögn og þjónustu á vettvangi,“ segir Ásdís Kristjánsdóttir, bæjarstjóri Kópavogsbæjar.

Á myndinni eru Védís Hervör Árnadóttir umbóta- og þróunrstjóri, Lísa Zachrison Valdimarsdóttir forstöðumaður Bókasafnsins, Ásdís Kristjánsdóttir bæjarstjóri, Ásta Sirrí Jónasdóttir og Íris Dögg Sverrisdóttir sérfræðingar á Bókasafni Kópavogs og Vésteinn Bjarnason, forritari hjá Wise. Á myndina vantar Jakob Sindra Þórsson, teymisstjóra stafrænnar þróunar.

Greiðslugáttin</description>
      <guid isPermaLink="false">https://menning.kopavogur.is/?p=30957</guid>
      <category>news</category>
      <enclosure url="https://menning.kopavogur.is/wp-content/uploads/2025/10/rafraen-greidslugatt-bokasafn-kopavogs.jpg" length="0" type="image/jpeg" />
      <pubDate>Wed, 22 Oct 2025 15:24:03 +0000</pubDate>
      <media:content url="https://menning.kopavogur.is/wp-content/uploads/2025/10/krakkabio.jpg" medium="image" type="image/jpeg" />
    </item>
    <item>
      <title>Skrímslaratleikur</title>
      <link>https://menning.kopavogur.is/event/skrimslaratleikur/</link>
      <description>Í tilefni af hrekkjavökunni verður skrímslaratleikur á bókasafninu.

Ratleikurinn verður bæði á aðalsafni í Hamraborg 6a og Lindasafni í Núpalind 7.

Kíktu við og finndu íslensku skrímslin sem falin eru á safninu, finndu leyniorðið og fáðu verðlaun.

Taktu þátt ef þú þorir!</description>
      <author>31 (31)</author>
      <guid isPermaLink="false">30763</guid>
      <category>event</category>
      <enclosure url="https://menning.kopavogur.is/wp-content/uploads/2025/10/IMG_2891.jpg" length="0" type="image/jpeg" />
      <pubDate>Thu, 23 Oct 2025 00:00:00 +0000</pubDate>
      <media:content url="https://menning.kopavogur.is/wp-content/uploads/2025/10/fuglateiknismidja-ran-flygenring.jpg" medium="image" type="image/jpeg" />
    </item>
    <item>
      <title>Skiptimarkaður fyrir hrekkjavökubúninga</title>
      <link>https://menning.kopavogur.is/event/skiptimarkadur-fyrir-hrekkjavokubuninga-3/</link>
      <description>Verið velkomin á búningaskiptimarkað á hrekkjavökunni! 

Á aðalsafni verður hægt að skiptast á hrekkjavökubúningum í öllum stærðum og gerðum.

Gefðu gömlum búningum framhaldslíf og/eða taktu með þér annan í staðinn.</description>
      <author>31 (31)</author>
      <guid isPermaLink="false">30757</guid>
      <category>event</category>
      <enclosure url="https://menning.kopavogur.is/wp-content/uploads/2024/02/oskudagur-scaled.jpg" length="0" type="image/jpeg" />
      <pubDate>Thu, 23 Oct 2025 00:00:00 +0000</pubDate>
      <media:content url="https://menning.kopavogur.is/wp-content/uploads/2025/10/eldfjallasmidja.jpg" medium="image" type="image/jpeg" />
    </item>
    <item>
      <title>Lokað á Kvennafrídaginn</title>
      <link>https://menning.kopavogur.is/2025/10/24/lokad-a-kvennafridaginn/</link>
      <description>Starfskonur Gerðarsafns leggja niður störf á Kvennafrídeginum 24. október og Gerðarsafn því lokað. Krónikan og Stúdíó Gerðar á neðri hæðinni eru opin eins og venjulega.</description>
      <guid isPermaLink="false">https://menning.kopavogur.is/?p=30982</guid>
      <category>news</category>
      <enclosure url="https://menning.kopavogur.is/wp-content/uploads/2025/10/ADAL.jpeg" length="0" type="image/jpeg" />
      <pubDate>Fri, 24 Oct 2025 09:34:48 +0000</pubDate>
      <media:content url="https://menning.kopavogur.is/wp-content/uploads/2025/10/fuglateiknismidja-ran-flygenring.jpg" medium="image" type="image/jpeg" />
    </item>
    <item>
      <title>Rán Flygenring og kjaftagelgjur í vetrarfríi</title>
      <link>https://menning.kopavogur.is/2025/10/25/ran-flygenring-og-kjaftagelgjur-i-vetrarfrii/</link>
      <description>Í vetrarfríinu verður fjölbreytt dagskrá fyrir börn og fjölskyldur í Náttúrufræðistofu Kópavogs! 

Á mánudaginn 27. október frá kl. 11-13 verða fuglar í forgrunni. En þá býður mynd- og rithöfundurinn Rán Flygenring býður fjölskyldum upp á ólíkar furðufuglateikniæfingar sem virkja ímyndunaraflið og teiknivöðvana. Þátttakendur fræðast um fugla í gegnum snarpar og skapandi stöðvaþrautir. Engrar teikni- né fuglakunnáttu er þörf til að taka þátt! Komið og teiknið skemmtilegar fuglamyndir! 

Hlynur Steinsson líffræðingur og sérfræðingur á safninu verður einnig með fræðsluinnlegg um fuglabein á þessum tíma. Í kjölfar teiknismiðjunnar verður svo Krakkabíó í tilraunastofunni! 

Rán Flygenring er margverðlaunaður höfundur og teiknari. Er hún annar tveggja höfunda bókarinnar Fuglar ásamt Hjörleifi Hjartarsyni en þar draga þau helstu sérkenni fugla fram í máli og myndum án þess að taka sig of alvarlega. Bókin fékk tilnefningu til Íslensku bókmenntaverðlaunanna og vann hún Barnabókmenntaverðlaun Reykjavíkurborgar fyrir teikningarnar í henni. 

Á þriðjudeginum 28. október verður í boði fræðsla og föndur um kjaftagelgjur. Þessi skrítni hópur djúpsjávarfiska er merkilegur fyrir margar sakir en einna helst ófrýnilegt útlit sitt og eru nöfn sumra vitnisburður um það! En þeir hafa líka þann fallega eiginleika að geta framkallað sitt eigið ljós eða lífljómað, en hvað býr að baki? Fræðslan verður létt og skemmtileg, fyrir börn og fjölskyldur á öllum aldri! 

Við hvetjum ykkur einnig til að kynna ykkur glæsilega og fjölbreytta dagskrá í öðrum menningarhúsunum Kópavogs. Hlökkum til að sjá ykkur í vetrarfríi!

Aðgangur er ókeypis!</description>
      <guid isPermaLink="false">https://menning.kopavogur.is/?p=30986</guid>
      <category>news</category>
      <enclosure url="https://menning.kopavogur.is/wp-content/uploads/2025/10/fuglateiknismidja-ran-flygenring.jpg" length="0" type="image/jpeg" />
      <pubDate>Sat, 25 Oct 2025 13:22:53 +0000</pubDate>
      <media:content url="https://menning.kopavogur.is/wp-content/uploads/2025/10/ADAL.jpeg" medium="image" type="image/jpeg" />
    </item>
    <item>
      <title>Eldfjallasmiðja með ÞYKJÓ</title>
      <link>https://menning.kopavogur.is/event/eldfjallasmidja-med-thykjo/</link>
      <description>Náttúran er magnaður myndhöggvari! Sjórinn slípar steina, eldgos skilja eftir myndastyttugarða og hellismunnar myndast þar sem ís hefur bráðnað. 

Vilt þú koma og setja þig í stellingar náttúrunnar og móta landslagsskúlptúr? Í vetrarfríinu leiðir ÞYKJÓ okkur inn í smiðju þar sem við látum fjöll rísa úr leir. Við þykjumst vera móðir náttúra, myndum dældir í fjallshlíðar og látum eldfjöll gjósa.</description>
      <author>31 (31)</author>
      <guid isPermaLink="false">30742</guid>
      <category>event</category>
      <enclosure url="https://menning.kopavogur.is/wp-content/uploads/2025/10/eldfjallasmidja.jpg" length="0" type="image/jpeg" />
      <pubDate>Mon, 27 Oct 2025 00:00:00 +0000</pubDate>
      <media:content url="https://menning.kopavogur.is/wp-content/uploads/2024/02/oskudagur-scaled.jpg" medium="image" type="image/jpeg" />
    </item>
    <item>
      <title>Fuglateiknismiðja með Rán Flygenring</title>
      <link>https://menning.kopavogur.is/event/fuglateiknismidja-og-fuglafraedsla/</link>
      <description>Fuglateiknismiðja! Mynd- og rithöfundurinn Rán Flygenring býður fjölskyldum upp á ólíkar furðufuglateikniæfingar sem virkja ímyndunaraflið og teiknivöðvana. Þátttakendur fræðast um fugla í gegnum snarpar og skapandi stöðvaþrautir. Engrar teikni- né fuglakunnáttu er þörf til að taka þátt!

Hlynur Steinsson, líffræðingur, verður á staðnum og býður uppá fræðsluinnlegg um fugla á Náttúrufræðistofu fyrir börn á öllum aldri.

Komið og teiknið skemmtilegar fuglamyndir!</description>
      <author>31 (31)</author>
      <guid isPermaLink="false">30733</guid>
      <category>event</category>
      <enclosure url="https://menning.kopavogur.is/wp-content/uploads/2025/10/fuglateiknismidja-ran-flygenring.jpg" length="0" type="image/jpeg" />
      <pubDate>Mon, 27 Oct 2025 00:00:00 +0000</pubDate>
      <media:content url="https://menning.kopavogur.is/wp-content/uploads/2025/10/IMG_2891.jpg" medium="image" type="image/jpeg" />
    </item>
    <item>
      <title>Krakkabíó</title>
      <link>https://menning.kopavogur.is/event/krakkabio/</link>
      <description>Bókasafn Kópavogs og Náttúrufræðistofa bjóða upp á bíó fyrir krakka í vetrarfríi, komum saman í kósý stund og horfum á skemmtilega teiknimynd um fiska eða fugla.

Frítt inn og öll velkomin meðan húsrúm leyfir.</description>
      <author>31 (31)</author>
      <guid isPermaLink="false">30712</guid>
      <category>event</category>
      <enclosure url="https://menning.kopavogur.is/wp-content/uploads/2025/10/krakkabio.jpg" length="0" type="image/jpeg" />
      <pubDate>Mon, 27 Oct 2025 00:00:00 +0000</pubDate>
      <media:content url="https://menning.kopavogur.is/wp-content/uploads/2025/10/rafraen-greidslugatt-bokasafn-kopavogs.jpg" medium="image" type="image/jpeg" />
    </item>
    <item>
      <title>Bróderíklúbburinn á Lindasafni</title>
      <link>https://menning.kopavogur.is/event/broderiklubburinn-a-lindasafni-33/</link>
      <description>Ertu byrjandi eða með áralanga reynslu af bróderíi? Viltu kannski rifja upp gamla takta og hitta aðra sem deila sama áhuga?

Þá gæti Bróderíklúbburinn hentað fyrir þig.

Bróderíklúbburinn hittist á mánudögum á Lindasafni í Núpalind 7 kl. 14:00.

Öll velkomin og heitt á könnunni.</description>
      <author>31 (31)</author>
      <guid isPermaLink="false">30339</guid>
      <category>event</category>
      <enclosure url="https://menning.kopavogur.is/wp-content/uploads/2025/01/broderi-scaled.jpg" length="0" type="image/jpeg" />
      <pubDate>Mon, 27 Oct 2025 00:00:00 +0000</pubDate>
      <media:content url="https://menning.kopavogur.is/wp-content/uploads/2025/10/gjafakort_banner_1440x615.jpg" medium="image" type="image/jpeg" />
    </item>
    <item>
      <title>Opið spjall um tölvuleikjanotkun ungmenna, möguleika og hættur</title>
      <link>https://menning.kopavogur.is/event/tolvuleikir-og-tolvuleikjanotkun-ungmenna-moguleikar-og-haettur-opid-spjall/</link>
      <description>Patrekur Gunnlaugsson yfirþjálfari rafíþrótta hjá Fylki og FH verður á svæðinu frá 15 til 17 og býður foreldrum og ungmennum í opið spjall um skipulagt íþrótta- og tómstundastarf í kringum tölvuleiki í víðu og þröngu samhengi. Allt frá samfélagslegu hlutverki slíkrar starfsemi í dag og til framtíðar yfir í tölvuleiki og tölvuleikjanotkun ungmenna, hvaða leikir eru vinsælir, hvað foreldrar geta gert til að styðja börn sín og sýna áhugamáli þeirra áhuga ásamt því að stuðla að líkamlegu og andlegu heilbrigði og félagslegum tengslum.

Tilvalið fyrir foreldra og ungmenni að koma saman og spjalla um tölvuleiki og tölvuleikjanotkun. Nokkrar tölvur verða á svæðinu svo hægt verður að prófa nokkra leiki. 

Patrekur Gunnlaugsson er yfirþjálfari rafíþrótta hjá Fylki og FH. Patrekur er með BSc-gráðu í sálfræði og diplómu í kvikmyndaleiklist. Hann hefur spilað tölvuleiki allt sitt líf og keppt í rafíþróttum á Íslandi. Patrekur leitast við að varpa jákvæðu ljósi á rafíþróttir og hjálpa foreldrum og ungmennum að finna heilbrigt jafnvægi í tölvuleikjanotkun.

Patrekur verður í ungmennadeild á þriðju hæð safnsins í tvo tíma og hægt er að kíkja við í spjall hvenær sem er á tímabilinu. Öll velkomin.

Viðburðurinn er hluti af verkefninu Bókasafnið gegn upplýsingaóreiðu og er styrktur af Bókasafnasjóði.</description>
      <author>31 (31)</author>
      <guid isPermaLink="false">30325</guid>
      <category>event</category>
      <enclosure url="https://menning.kopavogur.is/wp-content/uploads/2025/09/Bokasafnid-gegn-upplysingaoreidu-vidburdarmyndir8.jpg" length="0" type="image/jpeg" />
      <pubDate>Mon, 27 Oct 2025 00:00:00 +0000</pubDate>
      <media:content url="https://menning.kopavogur.is/wp-content/uploads/2025/10/Soley_Ektar2023_25042024_04.jpg" medium="image" type="image/jpeg" />
    </item>
    <item>
      <title>Norna- og hrekkjavökusmiðja</title>
      <link>https://menning.kopavogur.is/event/norna-og-hrekkjavokusmidja/</link>
      <description>Hrekkjavakan er ævintýralegur tími; kynjaverur spretta fram, nornir fara á flug og allt getur gerst. 

Í Gerðarsafni frá krakkar tækifæri til að galdra fram drauga, nornir, leðurblökur, uppvakninga og aðrar kynjaverur undir handleiðslu teiknarans og rithöfundarins Kristínar Rögnu Gunnarsdóttur.  

Kristín hefur meðal annars skrifað æsispennandi bók sem heitir Nornasaga: Hrekkjavakan.

Frítt inn og öll velkomin meðan húsrúm leyfir.</description>
      <author>31 (31)</author>
      <guid isPermaLink="false">30729</guid>
      <category>event</category>
      <enclosure url="https://menning.kopavogur.is/wp-content/uploads/2025/10/Hrekkjavokulistasmidja-KRG25.jpg" length="0" type="image/jpeg" />
      <pubDate>Tue, 28 Oct 2025 00:00:00 +0000</pubDate>
      <media:content url="https://menning.kopavogur.is/wp-content/uploads/2025/10/DI6A3854.jpg" medium="image" type="image/jpeg" />
    </item>
    <item>
      <title>Fuglagrímusmiðja</title>
      <link>https://menning.kopavogur.is/event/fuglagrimusmidja/</link>
      <description>Komdu og búðu þér til grímu í vetrarfríinu! 

Boðið verður upp á grímuföndur; fjaðrir og alla heimsins liti til að lífga upp á vetrarfríið. Allur efniviður og leiðbeiningar á borðum á staðnum.

Smiðjan fer fram bæði á aðalsafni í Hamraborg 6a og Lindasafni í Núpalind 7.

Myndakassi verður á aðalsafni og hægt að taka af sér skemmtilegar myndir.

Öll velkomin.</description>
      <author>31 (31)</author>
      <guid isPermaLink="false">30725</guid>
      <category>event</category>
      <enclosure url="https://menning.kopavogur.is/wp-content/uploads/2025/10/grimusmidja.jpg" length="0" type="image/jpeg" />
      <pubDate>Tue, 28 Oct 2025 00:00:00 +0000</pubDate>
      <media:content url="https://menning.kopavogur.is/wp-content/uploads/2025/10/be726b75-cea6-4444-a321-1a12379f209a.jpg" medium="image" type="image/jpeg" />
    </item>
    <item>
      <title>Origami, Kjaftagelgjur og lífljómun</title>
      <link>https://menning.kopavogur.is/event/origami-kjaftagelgjur-og-lifljomun/</link>
      <description>Komdu í vetrarfríi og búðu til skemmtilegar sjálflýsandi kjaftagelgjur úr origami og fáðu um leið fræðslu um lífljómun. 

Kjaftagelgjur eru ófrýnilegar en heillandi skepnur! Þær tilheyra samnefndum ættbálki djúpsjávarfiska sem hafa aðlagast eilífðarmyrkri hafdjúpanna á einstakan máta. Ekki aðeins með aðlagaðri sjón, heldur eiga þær sameiginlegt að bera eins konar veiðistöng með ljósi á endanum sem gerir þeim hægara um vik við fæðuöflun. En hvaðan kemur ljósið? Lífljómun! Lífljómun er þegar lífvera framleiðir og gefur frá sér ljós.

Við munum byrja á að fræðast um þessar mögnuðu verur og skoða lúsífer og sædjöful! Síðan búum við til okkar eigin sjálflýsandi kjaftagelgjur úr origami.

Ókeypis aðgangur og öll velkomin meðan húsrúm leyfir.</description>
      <author>31 (31)</author>
      <guid isPermaLink="false">30717</guid>
      <category>event</category>
      <enclosure url="https://menning.kopavogur.is/wp-content/uploads/2025/10/Kjaftagelgja-lusifer.jpg" length="0" type="image/jpeg" />
      <pubDate>Tue, 28 Oct 2025 00:00:00 +0000</pubDate>
      <media:content url="https://menning.kopavogur.is/wp-content/uploads/2025/10/Vidbygging-bokasafn-og-natturufraedistofa-.jpg" medium="image" type="image/jpeg" />
    </item>
    <item>
      <title>Mangateiknismiðja 12+</title>
      <link>https://menning.kopavogur.is/event/mangateiknismidja-12/</link>
      <description>Lærðu að teikna í magnastíl í haustfríinu!

Í smiðjunni læra þátttakendur að teikna mangahöfuð og einnig svokallað „head rotation“. Ef vel gengur verður líka farið í örlítinn bakgrunn mangateikningar.

Guðbrandur Magnússon er teiknari og kennir mangateikningu hjá Myndlistaskóla Reykjavíkur og Nexus.

Smiðjan er fyrir 12 ára og eldri og fer fram í ungmennadeild safnsins á þriðju hæð.

Frítt inn og ungenni hjartanlega velkomin.</description>
      <author>30 (30)</author>
      <guid isPermaLink="false">30484</guid>
      <category>event</category>
      <enclosure url="https://menning.kopavogur.is/wp-content/uploads/2025/09/Mangateiknismidja-12.jpg" length="0" type="image/jpeg" />
      <pubDate>Tue, 28 Oct 2025 00:00:00 +0000</pubDate>
      <media:content url="https://menning.kopavogur.is/wp-content/uploads/2025/10/20251008_104726.jpg" medium="image" type="image/jpeg" />
    </item>
    <item>
      <title>Hannyrðaklúbburinn Garn og gaman</title>
      <link>https://menning.kopavogur.is/event/hannyrdaklubburinn-garn-og-gaman-90/</link>
      <description>Hannyrðaklúbburinn Garn og gaman hittist alla þriðjudaga á 2. hæð aðalsafns kl. 10. Heitt á könnunni og öll velkomin!

Nánari upplýsingar veitir Gréta Björg Ólafsdóttir, gretabjorg@kopavogur.is

Fylgist með í Facebook-hópnum Hannyrðaklúbburinn Garn og gaman | Bókasafn Kópavogs</description>
      <author>31 (31)</author>
      <guid isPermaLink="false">28104</guid>
      <category>event</category>
      <enclosure url="https://menning.kopavogur.is/wp-content/uploads/2024/01/Prjonandi-hendur-med-raudar-neglur-scaled.jpeg" length="0" type="image/jpeg" />
      <pubDate>Tue, 28 Oct 2025 00:00:00 +0000</pubDate>
      <media:content url="https://menning.kopavogur.is/wp-content/uploads/2025/10/Bergrun-Iris-teiknismidja-1.jpg" medium="image" type="image/jpeg" />
    </item>
  </channel>
</rss>